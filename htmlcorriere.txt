Giovedì Valentino Rossi arriverà al Mugello sarà visitato dai medici della Federazione per valutare le sue condizioni fisiche dopo l’incidente della settima scorso durante un allenamento con la moto da cross. Se otterà il via libera, il numero 46 proverà a correre il Gp di casa. A cominciare dalle libere del venerdì dove capirà l’entità del dolore una volta salito in moto. Ma prima c’è da superare l’esame dei medici: «Farò del mio meglio per gareggiare domenica , i dolori al petto e all’addome sono ancora molto forti. Però miglioro giorno dopo giorno e questo mi rende un po’ ottimista. Non sarà facile ma voglio esserci. Se avrò l’ok giovedì proverò a correre il giorno dopo per valutare meglio». Rossi è terzo nel Mondiale e reduce dall’amaro fine settimana di Le Mans: in testa fino all’ultimo giro, è scivolato per inseguire il compagno Maverick Viñales che lo aveva passato approfittando di un suo lungo. E fra le colline di Scarperia il popolo giallo lo attende come un eroe. Massimo Meregalli, team manager della Yamaha, racconta lo stato d’animo di Rossi: «Lui è veramente molto motivato a partecipare al suo Gran Premio, di pari passo con la sua condizione fisica che migliora di giorno in giorno».
